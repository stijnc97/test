{
    "nieuws":
    [
        {
            "titel": "Een chip in ons hoofd in plaats van de smartphone, dat is over 10 jaar realiteit",
            "id": 212,
            "datum": "18/05/2017 • 22:45",
            "categorieen": ["Weird","Shocking"],
            "samenvatting": "Jeroen Lemaire van digital product studio In The Pocket heeft de ontwikkelaarsconferentie Google I/O met veel belangstelling gevolgd.",
            "body": "<p>Volgens computerspecialist Jeroen Lemaire wordt de verwevenheid tussen mens en computer steeds groter. Op de ontwikkelaarsconferentie Google I/O in Mountain View heeft Google een dertigtal nieuwe ontwikkelingen voorgesteld. 'Wat opvalt is dat de verwevenheid tussen mens en computer steeds groter wordt. De computer gaat denken als een mens en de programma's krijgen zelflerende software', aldus Lemaire in 'Van Gils & Gasten'.</p><p>De topman van Google, Sundar Pichai, heeft op de ontwikkelaarsconferentie Google I/O in Mountain View in de VS de nieuwste ontwikkelingen van de internetgigant voorgesteld. Google heeft de Google Assistant een grondige update gegeven en ontwikkelde ook Google Lens.</p>",
            "afbeelding": "1047178140.jpg"
        },
        {
            "titel": "Tips & tricks: hoe worstel ik mijzelf door 'den blok'?",
            "id": 210,
            "datum": "19/05/2017 • 08:43",
            "categorieen": ["Binnenland","Tips and tricks"],
            "samenvatting": "De 'bloktijd' is opnieuw aangebroken, studenten buigen zich stilaan weer over hun cursussen en boeken. Hoe worstel je jezelf erdoor? Voor onze studerende medemens diepen we graag deze tips van de UGent nog eens op.",
            "body": "<p>De 'bloktijd' is opnieuw aangebroken, studenten buigen zich stilaan weer over hun cursussen en boeken. Hoe worstel je jezelf erdoor? Voor onze studerende medemens diepen we graag deze tips van de UGent nog eens op.</p><p>De UGent verspreidde vorig jaar een brochure onder zijn studenten onder het motto 'efficiënter studeren', met concrete tips voor de verschillende fases van het studieproces: van de voorbereiding over de planning tot het studeren zelf.</p>",
            "afbeelding": "4231643-1.jpg"
        },
        {
            "titel": "Ambulance met sirene aan botst met auto: patiënt in ziekenwagen overleeft klap niet",
            "id": 156,
            "datum": "19/05/2017 • 12:56",
            "categorieen": ["Binnenland","Shocking"],
            "samenvatting": "Bij een zware botsing tussen een ambulance en een auto op de Zuiderring in Mol is net voor de middag de patiënt die naar het ziekenhuis werd vervoerd om het leven gekomen.",
            "body": "<p>De ziekenwagen reed met zwaailichten en sirene op de Zuiderring toen een 60-jarige bestuurster vanuit de Kiezelweg de Zuiderring wilde oprijden en de aanrijdende ambulance niet tijdig had opgemerkt. De ziekenwagen kon een botsing niet vermijden. De bestuurder van het prioritaire voertuig was in shock, terwijl de begeleider gewond raakte. De man die achterin lag en naar het ziekenhuis werd vervoerd, overleefde de klap niet. </p><p>De bestuurster van de auto raakte gewond en moest worden bevrijd door de brandweer. Een verkeersdeskundige is ter plaatse om de precieze omstandigheden van het ongeval in kaart te brengen.</p>",
            "afbeelding": "9741176-1.jpg"
        },
        {
            "titel": "Alles wat u over de verkiezingen in Iran moet weten in 4 vragen",
            "id": 198,
            "datum": "19/05/2017 • 06:06",
            "categorieen": ["Buitenland","Politiek"],
            "samenvatting": "Twee serieuze kandidaten zijn nog in de running: de zittende Rouhani en de uiterst-conservatieve Raisi. Kiezen tussen de pest en de cholera? Buitenlandverslaggever Jens Franssen biedt antwoorden.",
            "body": "<p>Twee serieuze kandidaten zijn nog in de running: de zittende Rouhani en de uiterst-conservatieve Raisi. Kiezen tussen de pest en de cholera? De jeugdwerkloosheid piekt. Zelfs opperleider Khamenei vond het welletjes toen tijdens de debatten het er hoger-lagergewijs aan toe ging over het aantal banen voor jongeren dat de kandidaten zouden creëren. 4 miljoen? Rouhani! 5 miljoen? Raisi! Wie biedt meer?</p><h2>Wie maakt kans?</h2><p>Favoriet om zichzelf op te volgen, is huidig president Hassan Rouhani. Hij wordt als gematigde hervormer beschouwd. In 2015 slaagde hij erin om de wurgende economische sancties tegen Iran op te heffen in ruil voor een akkoord met de internationale gemeenschap over Irans omstreden atoomprogramma. Zijn uitdager is Ebrahim Raisi. Dat is een religieuze jurist met jarenlange ervaring als rechter. Als jonge procureur heeft Raisi honderden jonge demonstranten veroordeeld tot lange, zware straffen. De polls geven Rouhani 30% tot 40%, tegenover 15% tot 25% voor Raisi.</p>",
            "afbeelding": "4105804405-1.png"
        },
        {
            "titel": "Verdoezelde Duitse politie haar gemiste kansen om Anis Amri voor de aanslag te arresteren?",
            "id": 103,
            "datum": "19/05/2017 • 12:58",
            "categorieen": ["Buitenland","Shocking"],
            "samenvatting": "De Duitse politie heeft weken voor de aanslag op de Berlijnse kerstmarkt, in december 2016, een aantal kansen laten liggen om Anis Amri te arresteren. Twee politieagenten worden er nu van beschuldigd na de aanslag belangrijke informatie over Amri te hebben verdoezeld. De Duitse autoriteiten zijn een onderzoek gestart.",
            "body": "<p>De Duitse politie had Anis Amri zes weken voor de aanslag kunnen arresteren voor drugsgerelateerde feiten. Bij het afluisteren van zijn telefoongesprekken ontdekten speurders dat Amri op grote schaal drugs aan het dealen was. Toch werd de man niet gearresteerd. Ook voor andere criminele feiten, zoals fraude, mishandeling en het maken van valse identiteitskaarten, werd Amri niet opgepakt.</p><h2>Georganiseerde drugshandel</h2><p>Na de aanslag werd er gemeld dat de geradicaliseerde Tunesiër een kleine drugsdealer was. Maar Andreas Geisel, de minister van Binnenlandse Zaken van de deelstaat Berlijn, zegt dat hij onlangs een officieel document heeft in handen gekregen over hoe erg Amri wel betrokken was bij drugshandel. In dit document wordt Anis Amri beschuldigd van professionele en georganiseerde drugshandel. Dit zou kunnen gediend hebben om hem te arresteren en de aanslag misschien te vermijden, zegt Geisel. Een tweede document, gedateerd op 1 november, minimaliseert de rol van Amri in de drugszaak. Het document is echter twee maanden later, op 17 januari 2017, pas aangemaakt. </p><h2>Vervalsing</h2><p>De deelstaat Berlijn is nu dus een onderzoek gestart naar de hele zaak. Twee politieagenten zullen strafrechtelijk vervolgd worden. Ze zouden belangrijke informatie hebben achtergehouden of zelfs vervalst hebben.  </p><p>Anis Amri heeft vorig jaar 12 mensen gedood toen hij met een gestolen vrachtwagen in de menigte van een Berlijnse kerstmarkt was gereden. Amri had de aanslag gepleegd in naam van terreurgroep IS. Hij is kunnen vluchten, maar werd uiteindelijk vier dagen later doodgeschoten in Milaan.</p>",
            "afbeelding": "9741102-1.jpg"
        }
    ]
}
